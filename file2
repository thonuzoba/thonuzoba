<HTML>
<HEAD>
<TITLE>[PETÕFI SÁNDOR]  SZEPTEMBER VÉGÉN </TITLE>
</HEAD>
<BODY>
<P>
<IMG SRC="logo.gif" ALIGN=RIGHT><A HREF="../cimlap/cimlap1.htm"><IMG SRC="btnc.gif" BORDER=0></A><A HREF="petofis.htm"><IMG SRC="btnny.gif" BORDER=0></A><A HREF="psszoveg.htm"><IMG SRC="btnsz.gif" BORDER=0></A><A HREF="pstarlo.htm"><IMG SRC="btnt.gif" BORDER=0></A><A HREF="../cimlap/forras.htm#psforras"><IMG SRC="btnf.gif" BORDER=0></A><A HREF="../cimlap/nevjegy.htm"><IMG SRC="btnn.gif" BORDER=0></A><BR>
</P>

<B>- Petõfi Sándor - </B><P>
<H1>Szöveggyûjtemény</H1>
<H2> SZEPTEMBER VÉGÉN </H2>
Még nyílnak a völgyben a kerti virágok,<BR>
Még zöldel a nyárfa az ablak elõtt,<BR>
De látod amottan a téli világot?<BR>
Már hó takará el a bérci tetõt.<BR>
Még ifju szivemben a lángsugarú nyár<BR>
S még benne virít az egész kikelet,<BR>
De íme sötét hajam õszbe vegyûl már,<BR>
A tél dere már megüté fejemet.<P>
Elhull a virág, eliramlik az élet...<BR>
Ûlj, hitvesem, ûlj az ölembe ide!<BR>
Ki most fejedet kebelemre tevéd le,<BR>
Holnap nem omolsz-e sirom fölibe?<BR>
Oh mondd: ha elõbb halok el, tetemimre<BR>
Könnyezve borítasz-e szemfödelet?<BR>
S rábírhat-e majdan egy ifju szerelme,<BR>
Hogy elhagyod érte az én nevemet?<P>
Ha eldobod egykor az özvegyi fátyolt,<BR>
Fejfámra sötét lobogóul akaszd,<BR>
Én feljövök érte a síri világból<BR>
Az éj közepén, s oda leviszem azt,<BR>
Letörleni véle könyûimet érted,<BR>
Ki könnyeden elfeledéd hivedet,<BR>
S e szív sebeit bekötözni, ki téged<BR>
Még akkor is, ott is, örökre szeret!<P>
(Koltó, 1847. szeptember.)<P>


<HR>

<A HREF="pselet.htm">Életrajz</A><BR>
<A HREF="pspalya.htm">Pályakép</A><BR>
<A HREF="psertel.htm">Értelmezések</A><BR>
<A HREF="pshatas.htm">Hatástörténet</A><BR>
<BR>
<A HREF="psszoveg.htm">Szöveggyûjtemény</A><BR>
<BR>
<A HREF="psszakir.htm">Szakirodalom</A><BR>
<A HREF="pstarlo.htm">Tárló</A><BR>
<A HREF="pstanar.htm">Tanári kézikönyv</A><BR>
<HR>
</BODY>
</HTML>
